# -*- mode: mandoku-view; -*-
#+TITLE: 周元公集
#+DATE: 2015-08-24 23:52:34.561469
#+PROPERTY: ID KR4d0065
#+PROPERTY: BASEEDITION WYG    
#+PROPERTY: JUAN 卷五
<pb:KR4d0065_WYG_005-1a>¶
欽定四庫全書¶
　周元公集巻五¶
　　　　　　　　　　　　　呉縣周沈珂編¶
　厯代褒崇¶
　宋嘉定諡濂溪先生議¶
　嘉定十三年六月二十二日賜諡曰元監司博士謹¶
　按諡法主善行德曰元先生博學力行㑹道有元脉¶
　絡貫通上接乎洙泗條理精密下逮乎河洛以元易¶
<pb:KR4d0065_WYG_005-1b>¶
　名庶幾百世之下知孟氏之後明聖道必自濂溪始¶
　宋追封汝南伯從祀廟庭詔(淳祐元年/)¶
　朕惟孔子之道自孟軻後不得其傳至我朝周惇頥¶
　真見實踐深探聖域千載絶學始有指歸中興以來¶
　又得朱熹精思明辨表裏渾融使大學中庸語孟之¶
　書本末洞徹孔子之道益以大明于世朕每觀儒臣¶
　論著啓沃良多今視學有日詔令學宫列諸從祀以¶
　示崇奬之意¶
<pb:KR4d0065_WYG_005-2a>¶
　元加封為道國公詔(延祐六年/)¶
　蓋聞孟軻既没道失其傳孔子言湮人自為説諒斯¶
　文其未喪有真儒之間生濂溪周惇頥稟元氣之至¶
　精紹絶學於獨得圖太極而妙幹萬化著通書而同¶
　歸一誠俾聖學燦然復明其休功尚垂不冺朕守繼¶
　體貴德尊賢追念前修聿稽彞典巳從廟庭之祀盍¶
　疏邦國之封於戲霽月光風想清規之如在𤣥衮赤¶
　芾翼寵命之斯承¶
<pb:KR4d0065_WYG_005-2b>¶
　前明褒崇聖賢優恤子孫¶
　正統元年七月十七日順天府推官徐郁具題伏覩¶
　聖朝崇尚聖賢之道推恩及其子孫孔氏宗子承襲¶
　封爵其餘子孫皆免差役顔孟之後專設教授以司¶
　訓誨俾習仁義道德無墜先業此希世之盛典也及¶
　照道國公周惇頥上繼往聖下開來學有功聖門後¶
　世是賴雖已從祀廟學子孫亦皆淪雜編民祠墓不¶
　免夷圮伏惟皇上大興文治將於變斯民如䝉准言¶
<pb:KR4d0065_WYG_005-3a>¶
　乞勅該部將聖賢子孫體訪上聞照例優免但一應¶
　正辦雜泛差徭并鹽鈔户口等役盡行蠲免止納糧¶
　一事其糧就納本處官倉免致勞攘有妨學業仍於¶
　本處訪常稔田置買頃畝給與子孫耕贍以永奉祀¶
　其户内子孫令於所在儒學習業擇其才質可用者¶
　量加甄錄應有祠墓官為修葺仍於附近民户内僉¶
　㸃佃户十户掃夫十戸門庫六戸常川佃掃孔氏子¶
　孫出於曲阜流寓衢州周濂溪生於舂陵塟於九江¶
<pb:KR4d0065_WYG_005-3b>¶
　朱晦菴貫於婺源産於建陽然雖各處皆有秩載享¶
　祀崇奉俱在異省程途遠隔恐歲久子孫畏其遠阻¶
　必致怠忽而於報本追遠之誠愈久而愈亡相視如¶
　途人焉且有能罄其展修之誠無由得往禮宜定為¶
　年例祭謁若子孫或五年一祭十年一謁凡經過府¶
　州縣及巡司驛逓等衙門依禮用心供費水陸應付¶
　船馬人夫庶使人知君子之澤悠久不替感發興起¶
　有補世教則比屋可封之美亦可馴致矣具奏于奉¶
<pb:KR4d0065_WYG_005-4a>¶
　天門奏奉聖旨説的是六部都察院計議停當來説¶
　欽此欽遵行在吏部等部并都察院少保工部尚書¶
　呉某等計議合准所言宜從行在户部禮部施行具¶
　題八月十五日各官奏奉聖旨欽此欽遵已行移咨¶
　到部合行湖廣布政司轉行永州府着落道州將道¶
　國周元公嗣墓如有損壞就便官為葺理完備仍於¶
　附近三丁以下民户照例僉㸃常川㸔守以奉香火¶
　及備灑掃應有子孫照例優免差役内有聰明俊秀¶
<pb:KR4d0065_WYG_005-4b>¶
　可教養者不拘名數送赴所在儒學讀書時加用心¶
　訓誨務獲成效以繼先業子孫有資質端莊學識可¶
　取者有司從實甄錄就撥廪養贍具奏取自上裁毋¶
　得怠惰視為泛常及循私不公不加禮優待有負朝¶
　廷崇重先賢之恩則罪有所歸也¶
　前明錄周元公子孫¶
　禮部為特恩事景泰六年十一月内該司禮監太監¶
　王誠傳奉聖旨周濂溪他有功於世教着禮部取他¶
<pb:KR4d0065_WYG_005-5a>¶
　嫡長子孫一人來京傳奉到部欽此欽遵禮部補本¶
　覆奏外合行湖廣布政司轉行永州府着落道州官¶
　吏里老人等勘審的實周濂溪嫡長子孫一人作急¶
　以禮起送就彼馳驛赴京毋得稽遲及將同姓疎遠¶
　之人冒送獲罪不便今據湖廣永州府道州起送周¶
　濂溪嫡長子孫周冕到部縁係欽取人數未敢擅便¶
　景泰七年五月二十二日本部官具題奉聖旨照例¶
　着做世襲五經博士欽此欽遵外移咨吏部查得翰¶
<pb:KR4d0065_WYG_005-5b>¶
　林院設有五經博士欲將周冕填註翰林院世襲五¶
　經博士仍囘原籍湖廣永州府道州以奉祭祀未敢¶
　擅便本部官具題奉聖旨是欽此欽遵合劄本官囘¶
　還湖廣永州府道州奉祀施行(厯代褒崇優恤錄/用詳載道州志)¶
　御賜道州書院額¶
　景定四年二月日御賜道州濂溪書院額先是道州¶
　守臣楊允恭援九江書院額請于朝上御書道州濂¶
　溪書院六大字錫以璽書馳賜之允恭上表謝伏以¶
<pb:KR4d0065_WYG_005-6a>¶
　星奎啓運洪儒傑出於瀟源雲漢為章綠字煥新於¶
　&KR1274;宇鸞廻鳳翥魚躍鳶飛臣恭惟我宋之右文乃有¶
　臣頥之倡道接孔孟之丕緒闡圖書之正宗睠是舂¶
　陵實其鄉國田園數畝元豐之書契尚存林壑一丘¶
　治平之題墨猶在況道郡得名之非偶而濂溪為保¶
　以至今臣曩職采芹兹叨分竹念書塾之興凡厯幾¶
　載荷御扁之賜獨一九江顧惟父母之邦未沐帝王¶
　之寵闕然鉅典鬱若輿情不量遠地之微臣妄覬上¶
<pb:KR4d0065_WYG_005-6b>¶
　天之妙筆奏函朝上宸翰夕頒昭囘六字之晶芒鼓¶
　舞一方之衿佩兹蓋伏遇皇帝陛下緝熙聖學表章¶
　儒先襲前朝之美諡曰元昔舉易名之典屈天子之¶
　尊臨于學肇開通祀之儀煥乎麗藻之文賁此維桑¶
　之里臣祗承羲畫如對龍顔結霧霏煙永作九疑之¶
　輝映光風霽月喜同多士之詠歸臣無任瞻天望聖¶
　激切屏營之至謹奉表稱謝以聞臣允恭惶懼頓首¶
　謹言¶
<pb:KR4d0065_WYG_005-7a>¶
　¶
　¶
　¶
　¶
　¶
　¶
　¶
　¶
<pb:KR4d0065_WYG_005-7b>¶
　¶
　¶
　¶
　¶
　¶
　¶
　¶
　周元公集巻五¶
